{"hadith": [  {           "id": 1,
            "text":"የሙእሚኖች መሪ የሆነው ዑመር ኢብኒ ኸጣብ [ረ.ዐ] የአላህ መልእክተኛ [ﷺ] እንዲህ ሲሉ ሰምቻቸዋሎህ አለ። “ስራዎች ሁሉ የሚመዘኑት በንያ (ባሰብከው ሃሳብ) ነው። ሁሉም ሰው (የነየተው ነገር) ያሰበው ነገር አለው። ሰው ሁሉ ደግሞ (የነየተውን) ያሰበውን ያገኛል። ስደቱ ወደ አላህ እና ወደ መልእክተኛው ከሆነ፥ ስደቱ ወደ አላህ እና ወደ መልእክተኛው ይሆንለታል። ስደቱ ደግሞ ሊያገኛት ወደሚፈሊጋት አለም（ዱንያ  ወይንም ሊያገባት ወደሚፈልጋት ሴት ከሆነ፥ ስደቱ ወደተሰደተለት ምክንያት ይሆንለታል”\n\nሓዲሱን ቡኻሪና ሙስሊም ዘግበውታል።"},
          {             "id": 2,
             "text": "የሙእሚኖች መሪ የሆነው ዑመር ኢብኒ ኸጣብ [ረ.ዐ] እንዲህ አለ። “የሆነ ቀን ከአላህ መልእክተኛ [ﷺ] ጋር ተቀምጠን እያለ፡ በጣም ጥቁር ጸጉር ያለው፥ በጣም ነጭ ልብስ የለበሰ፥ የመንገደኛ ምልክት የማይታይበት፥ ከኛ ውስጥም ማንም የማያውቀው ሰውዬ ብቅ አለና እነብዩ [ሰለላሁ ዓለይሂ ወሰለም] ጋር ተቀመጠ። ጉልበቱን ከጉልበታቸው ጋር አገጣጠመ፥ መዳፉንም ታፋው ላይ አስቀመጠ። ከዛም አንተ ሙሓመድ ሆይ! ስለ ኢስላም ንገረኝ አላቸው። የአላህ መልእክተኛ [ሰለላሁ ዓለይሂ ወሰለም] እንዲህ አሉ “ ኢስላም ማለት ፦ በእውነት የሚመለክ ጌታ አንድ አላህ ብቻ ነው ብሎ እና ሙሓመድም የአላህ መልእክተኛ ናቸው ብሎ መመስከር፣ ሶላትን በወቅቱና ቀጣይነት ባለው መልኩ መስገድ፣ ዘካን ማውጣት፣ ረመዳንን መጾም፣ የአላህ ቤትን ከቻልን መጎብኘት።” ሰውየውም “እውነት ተናገርክ” አለ። ዑመርም እንዲህ አለ “በሱ ተገረምን! እሳቸውን ይጠይቃል መልሶ እውነት ተናገርክ ይላቸዋል！”\n\nከዛም ሰውየው ቀጠለና ስለ ኢማን ንገረኝ አላቸው። የአላህ መልእክተኛ[ሰለላሁ ዓለይሂ ወሰለም] እንዲህ አሉ “ኢማን ማለት ፦ በአላህ ማመን፣ በመላኢኮች ማመን፣ በመጻህፍት ማመን፣ በመልእክተኞች ማመን፣ በመጨረሻው ቀን ማመን፣ በአላህ ውሳኔ ከፋም በጀም ማመን” ሰውየውም “እውነት ተናገርክ” አለ። ከዛም ሰውየው ቀጠለና ስለ ኢሕሳን ንገረኝ አላቸው። የአላህ መልእክተኛ [ሰለላሁ ዓለይሂ ወሰለም] እንዲህ አሉ “ኢሕሳን ማለት አላህን እንደምታየው አድርገህ ልታመልከው ነው፥ አንተ ባታየውም እሱ ያየሃል እና።” ከዛም ሰውየው ቀጠለና የየውመል ቅያማ ሰአቷን ንገረኝ አላቸው። የአላህ መልእክተኛ [ሰለላሁ ዓለይሂ ወሰለም] እንዲህ አሉ “ ተጠያቂው ከጠያቂው የበለጠ የሚያውቅ አይደለም” ከዛም ሰውየው ቀጠለና የየውመል ቅያማ ምልክቶቿን ንገረኝ አላቸው። የአላህ መልእክተኛ [ሰለላሁ ዓለይሂ ወሰለም] እንዲህ አሉ “ ባርያ ጌታዋን ልትወልድ ነው፣ በባዶ እግራቸው የሚሄዱ፥ እርቃናቸውን የነበሩ፥ ድሆች የነበሩ የፍየል ጠባቂዎች ህንጻ ለመስራት ሲሽቀዳደሙ ልታይ ነው።” ከዛ ቡሃላ ሰውየው ሄደና ብዙ ቆየን። የአላህ መልእክተኛ [ሰለላሁ ዓለይሂ ወሰለም] እንዲህ አሉ “አንተ ዑመር ሆይ！ጠያቂው ማን እንደሆነ ታውቃለህን？” ዑመርም “አላህና መልእክተኛው ያወቁ ናቸው።” በማለት መለሰ። የአላህ መልእክተኛ [ሰለላሁ ዓለይሂ ወሰለም] እንዲህ አሉ “ የመጣው እኮ ጂብሪል ነው፥ ሃይማኖታቹህን ሊያስተምራቹህ መጣቹህ።”\n\nሓዲሱን ሙስሊም ዘግቦታል።"},
          {             "id": 3,
             "text": "ዓብደላህ ኢብን ዑመር [ረ.ዐ] የአላህ መልእክተኛ እንዲህ ሲሉ ሰምቻቸዋለሁ አለ። የአላህ መልእክተኛ [ﷺ] እንዲህ አሉ። “ እስልምና አምስት ነገሮች ላይ ተገንብቷል ፦ በእውነት የሚመለክ ጌታ አንድ አላህ ብቻ ነው ብሎ እና ሙሓመድም የአላህ መልእክተኛ ናቸው ብሎ መመስከር፣ ሶላትን በወቅቱና ቀጣይነት ባለው መልኩ መስገድ፣ ዘካን ማውጣት፣ ረመዳንን መጾም፣ የአላህ ቤትን ከቻልን መጎብኘት።”\n\nሓዲሱን ቡኻሪና ሙስሊም ዘግበውታል።"},
          {             "id": 4,
             "text": "ዓብደላህ ኢብን መስዑድ [ረ.ዐ] እንዲህ አለ። እውነት ተናጋሪ እና እውነት የተነገራቸው የአላህ መልእክተኛ [ﷺ] እንዲህ አሉ። “ እያንዳንዳቹህ በእናቱ ሆድ ውስጥ ፍጥረቱ ይሰበሰባል። አርባ ቀን ንፍጥ የሚመስል ፈሳሽ ይሆናል። ከዛም የረጋ ደምን ይመስላል ለተመሳሳይ ግዜ (40 ቀን)። ከዛም የታኘከን ስጋ ይመስላል ለተመሳሳይ ግዜ (40 ቀን)። ከዛም መልእክተኛ ይላክና ሩሕ ይተነፍስበታል። መልእክተኛውም በአራት ነገሮች ላይ ይታዘዛል። ሲሳዩን፣ ፍጻሜውን፣ ስራውን፣ የተከፋ ወይንም ደስተኛ መሆኑን እንዲጽፍ ይታዘዛል።\n\nከሱውጭ ሌላ በእውነት የሚመለክ አምላክ በሌለው ጌታ እምላሎህ ! አንዳቹህ በሱና በጀነት የስንዝር ያክል ርቀት እስከምትቀረው ድረስ የጀነት ሰዎችን ስራ ይሰራና ከዚያም መጨረሻ ላይ መጽሃፉ ይቀድመውና የእሳት ሰዎችን ስራ ይሰራና እሳት ይገባል።ደግሞ አንዳቹህ በሱና በእሳት የስንዝር ያክል ርቀት እስከምትቀረው ድረስ የእሳት ሰዎችን ስራ ይሰራና ከዚያም መጨረሻ ላይ መጽሃፉ ይቀድመውና የጀነት ሰዎችን ስራ ይሰራና ጀነት ይገባል።\n\nሓዲሱን ቡኻሪና ሙስሊም ዘግበውታል።"},
          {             "id": 5,
             "text": "የሙእሚኖች እናት የሆነችው ዓኢሻ [ረ.ዐ] እንዲህ አለች። የአላህ መልእክተኛ [ﷺ] እንዲህ አሉ። “ በዚህ ዲናችን ከሱ ያልሆነን አዲስ ነገር የፈጠረ ስራው ተቀባይነት የለውም ወደራሱ ተመላሽ ይሆናል።” \n\nሓዲሱን ቡኻሪና ሙስሊም ዘግበውታል።"},
          {             "id": 6,
             "text": "ኑዕማን ኢብኑ በሺር [ረ.ዐ] የአላህ መልእክተኛ [ﷺ] እንዲህ ሲሉ ሰምቻቸዋለሁ አለ። የአላህ መልእክተኛ እንዲህ አሉ። “ ሓላል(የተፈቀደ) ነገር ሁሉ ግልጽ ነው። ሃራምም(የተከለከለም) ነገር ግልጽ ነው። በመካከላቸው ደግሞ ብዙ ሰው የማያውቃቸው ተመሳሳይ ነገሮች አሉ።ከነዚህ ተመሳሳይ ነገሮች ራሱን የጠበቀ በርግጥም ዲኑንና (ሃይማኖቱንና) ክብሩን ነጻ አውጥቷል። በነዚህ ተመሳሳይ ነገሮች ላይ የወደቀ ሓራም (ክልክል）ላይ በርግጥም ወደቀ። ተመሳሳይ ነገሮች ላይ የሚወድቅ ሰው አምሳያው ልክ እንደ ወሰን ላይ የሚጠብቅ፥ እንስሶቹ ወሰን አልፈው የሰው እርሻን ሊበሉ እንደቀረቡበት እረኛ ነው። በርግጥም ሁሉም ንጉስ ወሰን አለው፥ የአላህ ወሰን ደግሞ እርም ያደረጋቸው ነገሮች ናቸው። በርግጥም ሰውነት ውስጥ ቁራጭ ስጋ አለች። እሷ ካማረች（ከተስተካከለች） ሰውነት ሁሉ ያምራል（ይስተካከላል）፥ እሷ ደግሞ ከተበላሸች ሰውነት ሁሉ ይበላሻል። ያች ቁራጭ ስጋም ልብ ናት።”\n\nሓዲሱን ቡኻሪና ሙስሊም ዘግበውታል"},
          {             "id": 7,
             "text": "ተሚም ኢብን አውስ አድ-ዳርይ [ረ.ዐ] በዘገበው ሓዲስ ነብዪ  [ﷺ] እንዲህ አሉ። “ዲን መመካከር ነው።” ለማን ？በማለት ሱሓቦች ጠየቁ። እሳቸውም ለአላህ፣ ለመጽሃፉ፣ ለመልእክተኛው፣ ለሙስሊሙ መሪዎች እና ለአጠቃላይ ሙስሊሙ ነው በማለት መለሱ።\n\nሓዲሱን ሙስሊም ዘግቦታል"},
          {             "id": 8,
             "text": "ከኢብን ኡመር [ረ.ዐ] እንደተዘገበው የአላህ መልእክተኛ [ﷺ] እንዲህ አሉ። “ሰዎች በእውነት የሚመለክ ጌታ አንድ አላህ ብቻ ነው ሙሓመድን የአላህ መልእክተኛ ነው ብለው እስኪመሰክሩ፥ ሶላትን ቀጥ አርገው እስከሚሰግዱ እና ዘካን እስኪያወጡ ድረስ እንድጋደላቸው ታዝዣለሁ። እነዚህን ነገሮች ካደረጉ ግን ደሞቻቸውን እና ገንዘቦቻቸውን የእስልምና ሓቅ ሲቀር ከእኔ ይጠብቃሉ። ሒሳባቸውም አላህ ዘንድ ነው።”\n\nሓዲሱን ቡኻሪና ሙስሊም ዘግበውታል።"},
          {             "id": 9,
             "text": "አቡ ሁረይራ [ረ.ዐ] የአላህ መልእክተኛ [ﷺ] እንዲህ ሲሉ ሰምቻቸዋሎህ አለ። “ የከለከልኳቹሁን ሁሉ ተከልከሉ። ካዘዝኳቹህ ውስጥ ደግሞ የቻላችሁትን ስሩ። ከናንተ በፊት የነበሩትን ህዝቦች ያጠፋቸውኮ ጥያቄ ማብዛታቸው እና ከብዮቻቸው መለያየታቸው ነው።”\n\nሓዲሱን ቡኻሪና ሙስሊም ዘግበውታል።"},
          {             "id": 10,
             "text": "አቡ ሁረይራ [ረ.ዐ] በዘገበው ሓዲስ የአላህ መልእክተኛ [ﷺ] እንዲህ አሉ። “ አላህ መልካም ነው። መልካምን እንጂ አይቀበልም። አላህ መልእክተኞችን ባዘዘው ነገር ላይ ሙእሚኖችን አዟል። አላህም እንዲህ አለ ፡ “እናንተ ያመናቹህ ሆይ ! መልካምን ተመገቡ፥ መልካምንም ስሩ።” አላህም እንዲህ አለ ፡ “እናንተ ያመናቹህ ሆይ ! ከሰጠናቹህ ሲሳይ መልካምን ተመገቡ።” ከዛ ቡሃላ ነብዩ [ﷺ] መንገድን ያረዘመ፣ ፀጉሩ የተንጨባረረ፣ አቦራ የለበሰን ሰው አወሱ። እጁን ወደላይ ዘርግቶ ጌታዬ! ጌታዬ! ይላል፥ የሚመገበው የሓራም ነው፣ የሚጠጣው የሓራም ነው፣ የሚለብሰው የሓራም ነው፣ በሓራምም ተገንብቷል። ታድያ እንዴት ነው ከአላህ መልስ የሚያገኘው።\n\nሓዲሱን ሙስሊም ዘግቦታል።"},
          {             "id":11 ,
             "text": "የነብዩ [ﷺ] የልጅ ልጅ እና ለሳቸው ቅርብ የነበረው ሓሰን ኢብን ዓልዪ ኢብን አቢ ጣሊብ ከ አላህ መልእክተኛ [ﷺ] የሚከተሉትን ሓፈዝኩ(ሸመደድኩ) አለ። “የሚያጠራጥርህን ትተህ ወደማያጠራጥርህ ሂድ።”\n\nሓዲሱን ቲርሚዝዪና ነሳኢ ዘግበውታል::"},
          {             "id": 12,
             "text": "አቡ ሁረይራ [ረ.ዐ] በዘገበው ሓዲስ የአላህ መልእክተኛ [ﷺ] እንዲህ አሉ። “የአንድ ሰው እስልምናው ማማሩ ምልክቱ የማይመለከተውን መተዉ ነው።”\n\nሓዲሱን ቲርሚዝዪና ኢብን ማጃህ ዘግበውታል።"},
          {             "id":13 ,
             "text": "የነብዩ [ﷺ] አስተናጋጅ የነበረው አነስ ኢብን ማሊክ [ረ.ዐ] በዘገበው ሓዲስ የአላህ መልእክተኛ [ﷺ] እንዲህ አሉ። “አንድ ሰው ለራሱ የሚወደውን ነገር ለሙስሊም ወንድሙ እስካልወደደ ድረስ አላመነም።”\n\nሓዲሱን ቡኻሪና ሙስሊም ዘግበውታል"},
          {             "id": 14,
             "text": "ኢብን መስዑድ [ረ.ዐ] በዘገበው ሓዲስ የአላህ መልእክተኛ [ﷺ] እንዲህ አሉ። “ያገባ ሆኖ ዝሙት እስካልሰራ ድረስ፣ ነፍስን እስካላጠፋ ድረስ፣ ሃይማኖቱን ትቶ ጀመዓን እስካልተለየ ድረስ የሙስሊም ደም ሓራም （እርም） ነው።”\n\nሓዲሱን ቡኻሪና ሙስሊም ዘግበውታል።"},
          {             "id": 15,
             "text": "አቡ ሁረይራ [ረ.ዐ] በዘገበው ሓዲስ የአላህ መልእክተኛ  [ﷺ] እንዲህ አሉ። “በአላህና በመጨረሻው ቀን የሚያምን መልካምን ይናገር ወይ ዝም ይበል። በአላህና በመጨረሻው ቀን የሚያምን ጎረቤቱን ያክብር። በአላህና በመጨረሻው ቀን የሚያምን እንግዳውን ያክብር። ”\n\nሓዲሱን ቡኻሪና ሙስሊም ዘግበውታል።"},
          {             "id":16 ,
             "text": "አቡ ሁረይራ [ረ.ዐ] በዘገበው ሓዲስ አንድ ሰውዬ ለነብዩ [ﷺ] ምከሩኝ አላቸው። ነቢዩም አትቆጣ አሉት። ሰውየውም ደጋግሞ እንዲመክሩት ጠየቀ። እሳቸው አትቆጣ አሉት።\n\nሓዲሱን ቡኻሪ ዘግበውታል።"},
          {             "id":17 ,
             "text": "ሸዳድ ኢብን አውስ [ረ.ዐ] በዘገበው ሓዲስ የአላህ መልእክተኛ [ﷺ] እንዲህ አሉ። “አላህ በሁሉም ነገር ላይ መልካምን ማረግ አዟል። በምትገሉ ጊዜ አገዳደላቹህን አሳምሩ። እንስሳትን ስታርዱም አስተራረዳቹህን አሳምሩ። አንዳቹህ ቢላውን ይሳል፥ የሚያርደውንም እንስሳ ይገላግለው።”\n\nሓዲሱን ሙስሊም ዘግበውታል።"},
          {             "id":18 ,
             "text": "ጁንዱብ ኢብኒ ጁናዳህ እና ሙዓዝ ኢብኒ ጀበል [ረ.ዐ] በዘገቡት ሓዲስ የአላህ መልእክተኛ [ﷺ] እንዲህ አሉ። “የትም ብትሆን አላህን ፍራ። መልካም ስራህ መጥፎ ስራህን እንድታጠፋልህ መጥፎን ስራን በመልካም ስራ አስከትል። ሰዎች ጋር ደግሞ በመልካም ባህሪ ኑር።”\n\nሓዲሱን ቲርሚዚይ ዘግበውታል።"},
          {             "id":19 ,
             "text": "ዓብደላህ ኢብን ዓባስ [ረ.ዐ] እንዲህ አለ፡ “የሆነ ቀን ከነብዩ  [ﷺ] ኋላ ነበርኩ። ከዛም እሳቸው አንተ ልጅ ሆይ እኔ ንግግሮችን አስተምርሃለሁ አሉኝ። አላህን ጠብቀው (አስታውሰው) ይጠብቅሃል። አላህን ጠብቀው (አስታውሰው) ፊት ለፊትህ ታገኘዋለህ። ከጠየቅክ (መጠየቅ ከፈለግክ) አላህን ጠይቅ። ከታገዝክ (አገዝን ከፈለግክ) በአላህ ታገዝ። ህዝቦች ሁሉ አንተን ለመጥቀም ቢሰበሰቡ አላህ ካልጻፈው በቀር አይጠቅሙህም። ህዝቦች ሁሉ አንተን ለመጉዳት ቢሰበሰቡ አላህ ካልጻፈው በቀር አይጎዱህም። መጻፊያውም ተነስቷል። መጽሃፉም ደርቋል።”\n\nሓዲሱን ቲርሚዚይ ዘግበውታል።\n\nከቲርሚሂይ ውጭ በሆኑ ሌሎች ዘገባዎች ደግሞ : “ አላህን ጠብቀው (አስታውሰው) ፊት ለፊትህ ታገኘዋለህ። በምቾት ግዜ አላህን ተዋወቀው በችግር ግዜ ያውቀሃል። ደግሞ እወቅ! የሳተህ ነገር ሊያገኝህ አልነበረም፥ ያገኘህ ነገር ደግሞ ሊስትህ አልነበረም። አሁንም እወቅ! ድል ከትዕግስት ጋር ነው፣ መገላገል ደግሞ ከችግር ጋር ነው፣ ከክብደት ቡሃላ ደግሞ ቅለት አለ።”"},
          {             "id":20 ,
             "text": "ዑቅባ ኢብን ዓምር አል-አንሷሪ [ረ.ዐ] በዘገበው ሓዲስ የአላህ መልእክተኛ [ﷺ] እንዲህ አሉ። “ ‘ሓያእ ካላደረግክ የፈለከውን ስራ’ የሚለው ንግግር ሰዎች ከደረሱበት የመጀመርያ የነብያት ንግግር ነው።”\n\nሓዲሱን ቡኻሪ ዘግበውታል።"},
          {             "id":21 ,
             "text": "ሱፍያን ኢብን ዓብዲላህ [ረ.ዐ] እንዲህ አለ：“ አንቱ የአላህ መልእክተኛ ሆይ！በእስልምና ላይ ካንቱ ውጭ ሌላን ሰው የማልጠይቅበት የሆነን ነገር ንገሩኝ አልኩኝ። ከዛ እሳቸውም [ﷺ] እንዲህ አሉኝ ：በአላህ አመንኩ በል ከዚያም ቀጥ በል።”\n\nሓዲሱን ሙስሊም ዘግበውታል።"},
          {             "id": 22,
             "text": "ጃቢር ኢብን ዓብዲላህ [ረ.ዐ] በዘገበው ሓዲስ：“አንድ ሰውዬ ለአላህ መልእክተኛ [ﷺ] እንዲህ ሲል ጠየቃቸው ：የተጻፉብኝን ሶላቶችን ከሰገድኩ፣ ረመዳንን ከጾምኩ፣ አላህ ሓላል ያረገውን ሓላል ካደረግኩ፣ አላህ ሓራም ያረገውን ሓራም ካደረግኩኝ፣ በዚህ ላይ ምንም ካልጨመርኩ ጀነት እገባለሁን？ከዚያም የአላህ መልእክተኛ [ﷺ] አዎን አሉት።”\n\nሓዲሱን ሙስሊም ዘግቦታል።"},
          {             "id": 23,
             "text": "አል-ሓሪስ ኢብን ዓሲም አል-አሽዓሪይ [ረ.ዐ] በዘገበው ሓዲስ የአላህ መልእክተኛ [ﷺ] እንዲህ አሉ። “ጡሃራ （ንጽህና）የኢማን ግማሽ ነው። አልሓምዱሊላህ （ምስጋና ለአላህ ነው）ሚዛን ትሞላለች። ሱብሓነላህ ወልሓምዱሊላህ （አላህ የጠራ ነው እና ምስጋና ለአላህ ነው）በሰማይና በምድር መካከል ያለውን ይሞላሉ ወይ ትሞላለች። ሶላት ብርሃን ነው። ሰደቃ ማስረጃ ነው። ትእግስትም ብርሃን ነው። ቁርአንም ላንተ ወይንም ባንተ ላይ ማስረጃ ይሆናል። ሁሉም ሰዎች ይማልዳሉ ነፍሶቻቸውን ይሸጣሉ አንዳንዶቹ ነፍሶቻቸውን ነጻ ያወጣሉ፥ አንዳንዶቹ ደግሞ ነፍሶቻቸውን ያጠፋሉ።”\n\nሓዲሱን ሙስሊም ዘግቦታል።"},
          {             "id": 24,
             "text": "አቡዘር አል-ገፋሪ [ረ.ዐ] በዘገበው ሓዲስ ነብዩ  [ﷺ] ከጌታቸው ሲዘግቡ እንዲህ አሉ：አላህ እንዲህ አለ “ እናንተ ባሮቼ ሆይ！ እኔ በደል መፈጸምን በራሴ ላይ እርም አድሪጌዋለሁ። በናንተ መካከልም በደልን መፈጸም እርም አድርጌዋለሁ። ስለዚህ አትበዳደሉ። እናንተ ባሮቼ ሆይ！እኔ የመራሁት ሲቀር ሁላችሁም ጠማሞች ናችሁ። ስለዚህ ቀጥተኛ መንገድ እንድመራችሁ ለምኑኝ እመራችኋለሁ። እናንተ ባሮቼ ሆይ！እኔ የመገብኩት ሲቀር ሁላችሁም ረሃብተኞች ናችሁ። እንድመግባቹህ ጠይቁኝ እመግባችኋለሁ። እናንተ ባሮቼ ሆይ！እኔ ያለበስኩት ሲቀር ሁላችሁም እርቃናችሁ ናችሁ። እንዳለብሳቹህ ጠይቁኝ አለብሳችኋለሁ። እናንተ ባሮቼ ሆይ！እናንተ ቀንና ለሊት ትሳሳታላችሁ እኔ ደግሞ ወንጀሎችን ሁሉ እምራለሁ። ስለዚህ መሃርታን ጠይቁኝ እምራችኋለሁ።\n\nእናንተ ባሮቼ ሆይ！እናንተኮ እኔን የመጉዳት ደረጃ ደርሳችሁ እኔን መጉዳት አትችሉም ደግሞም እኔን የመጥቀም ደረጃ ደርሳችሁ እኔን መጥቀም አትችሉም። እናንተ ባሮቼ ሆይ！እናንተ እኮ የመጀመርያችሁ፣ የመጨረሻችሁ፣ ሰዋችሁ፣ ጋኔናችሁ ሁሉ ከናንተ ውስጥ ካለው የአንዱን ጌታን ፈራሂ ልብ ሁላችሁም ቢኖራችሁ ይህ ስልጣኔ ላይ ምንም አይጨምርም። እናንተ ባሮቼ ሆይ！እናንተ እኮ የመጀመርያቹህ፣ የመጨረሻችሁ፣ ሰዋችሁ፣ ጋኔናችሁ ሁሉ ከናንተ ውስጥ ካለው የአንዱን ወንጀለኛ ልብ ሁላችሁም ቢኖራችሁ ይህ ስልጣኔ ላይ ምንም አይቀንስም።\n\nእናንተ ባሮቼ ሆይ！እናንተ እኮ የመጀመርያችሁ፣ የመጨረሻችሁ፣ ሰዋችሁ፣ ጋኔናችሁ ሁሉ አንድ ሜዳ ላይ ቆመው ቢጠይቁኝና ሁሉንም የጠየቁኝን ብሰጣቸው፥ ይህ ስልጣኔ ላይ ልክ መርፌ ባህር ላይ ገብቶ ከባህሩ እንደሚያጎድለው ቢሆን እንጂ ምንም አያጎድልም። እናንተ ባሮቼ ሆይ！ስራችሁን ነው የምቆጥርላችሁ ከዛም በስራችሁ መሰረት እከፍላችኋለሁ። መልካምን ያገኘ አላህን ያመስግን ከዚህ ውጭ ሌላን ነገር ያገኘ ግን ራሱን እንጂ ሌላን አይውቀስ።”\n\nሓዲሱን ሙስሊም ዘግቦታል።"},
          {             "id":25 ,
             "text": "አቡዘር አል-ገፋሪ [ረ.ዐ] በዘገበው ሓዲስ : “ከአላህ መልእክተኛ  [ﷺ]  ጓዶች (ሱሓባዎች) ውስጥ የተወሰኑት ለነብዩ [ﷺ] እንዲህ አሉ፦ ሃብታሞች በአጅር (በምንዳ) በለጡን። ልክ እንደምንሰግደው ይሰግዳሉ፥ ልክ እንደምንጾመው ይጾማሉ፥ በተረፈው ገንዘባቸው ደግሞ ሰደቃ ያወጣሉ።\n\nከዚያም እሳቸው አላህ እናንተ ሰደቃ የምታወጡበት ነገር አላደረገላቹህምን ? ሁሉም ተስቢሕ (ሱብሃነላህ) ሰደቃ ነው፤ ሁሉም ተክቢር (አላሁአክበር) ሰደቃ ነው፤ ሁሉም ተሕሚድ (አልሓምዱሊላህ) ሰደቃ ነው፤ ሁሉም ተህሊል (ላኢላሃ ኢለላህ) ሰደቃ ነው፤ በመልካም ነገር ማዘዝ ሰደቃ ነው፤ ከመጥፎ ነገር መከልከል ሰደቃ ነው፤ ከባለቤቱ(ቷ) ጋር የሚደረግ ግብረስጋ ግንኙነትም ሰደቃ ነው። የአላህ መልእክተኛ [ﷺ] ጓዶች (ሱሓባዎች) አንድ ሰው ስሜቱን ተወጥቶ እንዴት አጅር ይኖረዋል ? የአላህ መልእክተኛም [ﷺ] እንዲህ አሉ፦ አያቹህ ግብረስጋ ግንኙነቱን በሓራም ቢያደርግ ወንጀል አይኖርበትምን ? ልክ እንደዚሁ በሓላል ከፈጸመው ለሱ አጅር አለው።”\n\nሓዲሱን ሙስሊም ዘግቦታል።"},
          {             "id":26 ,
             "text": "አቡሁረይራ [ረ.ዐ] በዘገበው ሓዲስ የአላህ መልእክተኛ  [ﷺ] እንዲህ አሉ። “ሁሉም የሰው ልጅ የሰውነት መገጣጠምያ ሰደቃ አላቸው። በሁለት ሰዎች መካከል ፍትሃዊ ሆነህ ጸሃይ የምትወጣበት ቀን ሁሉ ላንተ ሰደቃ ነው። አንድ ሰውን ራሱን እንስሳው (መጓጓዣው) ላይ እንዲወጣ ወይ እቃውን እንዲሰቅል መተባበር ላንተ ሰደቃ ነው። መልካም ንግግር ሰደቃ ነው። ወደ መስጂድ ስትሄድ የምትራመደው እርምጃ ሁሉ ሰደቃ ነው። ከመንገድ ላይ ሰዎችን የሚያስቸግር አዛ ማንሳት ሰደቃ ነው።”\n\nሓዲሱን ቡኻሪና ሙስሊም ዘግበውታል።"},
          {             "id":27 ,
             "text": "ነዋስ ኢብን ሰምዓን [ረ.ዐ] በዘገበው ሓዲስ የአላህ መልእክተኛ [ﷺ] እንዲህ አሉ። “አል-ቢሩ (መልካም ነገር፣ ፈገግታ እና መልካም ንግግር) መልካም ባህሪ ነው። ወንጀል ደግሞ ልብህ ላይ ጥርጣሬ ያመጣና ሰዎች እንዳያውቅብህ የምትፈልገው ነገር ነው።”\n\nሓዲሱን ሙስሊም ዘግቦታል።\n\nዋቢሰተ ኢብን መዕበድ ወደ መልእክተኛው [ﷺ] ሂድኩ አለ። ከዚያም ነብዩ “ስለ አል-ቢር ልትጠይቀኝ መጣህ ?” አሉት። ከዛም አዎን አለ። ከዚያም ነብዩ እንዲህ አሉ፦“ነፍስህን ጠይቃት፤ አል-ቢሩ ነፍስ የተረጋጋችበት፣ ቀልብ የተረጋጋችበት ነው። ወንጀል ደግሞ ነፍስህ ላይ ጥርጣሬ ያመጣ፣ ደረትህ ላይ የተመላለሰ ነው። ሰዎች ደጋግመው ፈተዋ （እስላማዊ ብይን）ቢሰጡህም （ይቻላል እያሉ)።\n\nሓዲሱን ሙስነድ ኢማሙ አሕመድ እና ሙስነድ አድ-ዳሪሚ ውስጥ ነው የተዘገበው።"},
          {             "id": 28,
             "text": "ዒርባድ ኢብን ሳርያ [ረ.ዐ] እንዲህ አለ ፦ ነብዩ [ﷺ] ልብ ያዘነችበትና አይን ያነባችበት ምክር መከሩን። ከዚያም ሱሃቦቹ የተሰናባች ምክር ትመስላለችና እስኪ አደራ በሉን አሉ። ነብዩ [ﷺ] እንዲህ አሉ፦ “የላቀና ከፍ ያለውን አላህ ትፈሩ ዘንድ አደራ እላችኋለሁ። አሚሮቻችሁ የሚሉትን ትስሙና ትታዘዙ ዘንድ አደራ እላችኋለሁ። ከሃበሻ የመጣ ባርያ እንኳ አሚር ቢሆንባችሁም። ከናንተ ውስጥ እኮ ከእኔ ብኋላ የሚኖር ብዙ ልዩነቶችን ያያል። በኔ ሱና（መንገድ）እና ቅን መንገድ በተመሩትና በተከተሉት የኔ ምትኮችን （አቡ በክር፣ ዑመር፣ ዑስማን፣ ዓልይ） ሱና （መንገድ）አደራችሁን። በክራንቻ ጥርሳችሁ አጥብቃችሁ ያዟት። አዲስ ነገርን ተጠንቀቁ። መጤ ነገር ሁሉ ጥመት ነው።”\n\nሓዲሱን አቡ ዳውድ እና ቲርሚዚይ ዘግበውታል።"},
          {             "id": 29,
             "text": "ሙዓዝ ኢብን ጀበል [ረ.ዐ] ለነብዩ [ﷺ] ጀነት አስገብቶ ከእሳት የሚያርቀኝን ስራ ንገሩኝ አላቸው። እሳቸውም እንዲህ አሉ፦”በእርግጥም ትልቅ ነገር ጠይቀሃል። ነገሩ ደግሞ አላህ ላቀለለለት ቀላል ነው። አላህን ምንም ሳታጋራ ታመልከዋለህ። ሶላትን ቀጥ አድርገህ ትሰግዳለህ። ዘካን ታወጣለህ። ረመዳንን ትጾማለህ። የአላህን ቤት ትጎበኛለህ።” ከዚያም እንዲህ አሉ “የመልካም በሮችን ላመላክትህ ? ጾም ጋሻ ነው። ሰደቃና በሌሊት የሚሰገድ ሶላት ደግሞ ልክ ውሃ እሳትን እንደሚያጠፋው ስህተትን ያጠፋሉ።” ከዛም ይህንን አነበቡ..\n\n“ጌታቸውን ለመፍራትና ለመከጀል የሚጠሩት ሆነው ጎኖቻቸው ከመጋደሚያ ስፍራዎች ይራራቃሉ፡፡ ከሰጠናቸውም (ጸጋ) ይለገሳሉ፡፡ (١٦) ይሠሩትም በነበሩት ለመመንዳት ከዓይኖች መርጊያ ለእነርሱ የተደበቀላቸውን (ጸጋ) ማንኛይቱም ነፍስ አታውቅም፡፡ (١٧)” سورة السجدة\n\nከዛም እንዲህ አሉ “ስለ ነገሮች ሁሉ ራስ፣ ስለ ምሶሰው እና ስለ ሻኛው ጫፍ ምን እንደሆኑ አልነግርህምን ?” አዎን ንገሩኝ አለ። ነብዩ [ﷺ] እንዲህ አሉ “ የነገራት ሁሉ ራስ እስልምና ነው። ምሶሰውም ሶላት ነው። የሻኛው ጫፍ ደግሞ ጅሃድ ነው።” ከዚያም እንዲህ አሉ “ይህንን ሁሉ ጠቅልሎ የሚይዘውን አልነግርህምን ？” አዎን ንገሩኝ አለ። ምላሳቸውን ያዙና “ይህንን ተጠንቀቅ” አሉ። እኔም በምንናገረው ነገር እንጠየቃለን እንዴ አልኳቸው？እሳቸውም “እናትህ ትጣህና （እንዲከሰት ተፈልጎ አይደለም）ሰዎች በፊቶቻቸው እሳት ውስጥ የሚወረወሩት በምላሳቸው ውጤት አይደለምን ？”\n\nሓዲሱን ቲርሚዚይ ዘግቦታል።"},
          {             "id": 30,
             "text": "ጁርሱም ኢብን ናሺብ [ረ.ዐ] በዘገበው ሓዲስ የአላህ መልእክተኛ  [ﷺ] እንዲህ አሉ። “አላህ ግዴታዎችን ግዴታ አድርጓል አታጥፏት（ከመተግበር ወደኋላ እንዳትሉ）። ክልልን ከልሏል አትዳፈሯት። ነገራትን ደግሞ ሓራም（እርም） አድርጓል አትውደቁባት（አትስሯት）። አንዳንድ ነገራትን ደግሞ ሳይረሳ ለናንተ እዝነት አልፏቸዋል ስለሷ አትጠያይቁ።”\n\nሓዲሱን አድ-ዳሩቁጥንይ እና ሌሎች ዘግበውታል።"},
          {             "id": 31,
             "text": "ሰህል ኢብን ሰዒድ አስ-ሳዕዲ [ረ.ዐ] እንዲህ አለ፦ የሆነ ሰውዬ ወደ ነብዩ [ﷺ]  መጣና በአላህና በሰዎች ዘንድ ውዴታን ወደሚያተርፍልኝ ስራ አመላክቱኝ አለ። ነብዩ [ﷺ] እንዲህ አሉ “በዚህች አለም ዛሂድ ሁን አላህ ይወድሃል። ሰውች ጋር ባለው ነገር ዛሂድ ሁን ሰዎች ይወዱሃል።”\n\nሓዲሱን ኢብን ማጃህ እና ሌሎች ዘግበውታል።"},
          {             "id":32,
             "text": "ሰዕድ ኢብን ሲናን አል-ኹድሪይ [ረ.ዐ] በዘገበው ሓዲስ ነብዩ [ﷺ] እንዲህ አሉ “አስበውም ሆነ ሳያስቡት ሰውን መጉዳት እና ራስን መጉዳት መየተከለከለ ነው።”\n\nሓዲሱን ኢብን ማጃህ፣ አድ-ዳረቁጥኒይ እና ሌሎችም ዘግበውታል። ኢማሙ ማሊክም ሙወጠእ ላይ ሱሓባው （ሰዕድ ኢብን ሲናን አል-ኹድሪይ） ከሰንሰለቱ የተጣለ ሆኖ ዘግበውታል።"},
          {             "id":33,
             "text": "ዓብደላህ ኢብን ዓባስ [ረ.ዐ] በዘገበው ሓዲስ ነብዩ [ﷺ] እንዲህ አሉ “ሰዎች በጥያቄአቸው ብቻ ቢሰጡ ኖሮ፥ ሰዎች የሰው ገንዘብንና ደምን በጠየቁ ነበር። ነገር ግን ማስረጃ የሚጠበቀው ከከሳሽ(ከጠያቂ) ነው፤ ክሱን ካልተቀበለው ተከሳሽ ደግሞ የሚጠበቅበት መሃላ ብቻ ነው ።”\n\nሓዲሱን አል-በይሃቅይ እና ሌሎችም ዘግበውታል።"},
          {             "id": 34,
             "text": "አቡ ሰዒድ አል-ኹድሪይ [ረ.ዐ] የአላህ መልእክተኛ [ﷺ] እንዲህ ሲሉ ሰምቻቸዋለሁ፦ “ከእናንተ ውስጥ መጥፎን ነገር ያየ በእጁ ይቀይረው፣ ካልቻለ በምላሱ (ያውግዝ) ፣ ይህንንም ካልቻለ በልቡ ይጥላ በልብ መጥላት ዝቅተኛው ኢማን ነው።”\n\nሓዲሱን ሙስሊም ዘግቦታል።"},
          {             "id": 35,
             "text": "አቡ ሁረይራ [ረ.ዐ] በዘገበው ሓዲስ የአላህ መልእክተኛ [ﷺ] እንዲህ አሉ “አትመቀኛኙ፤ በውሸት አትጨራረቱ፤ አትጣሉ(በመካከላቹህ ጥላቻ አታምጡ)፤ ጀርባ አትሰጣጡ፤ በወንድማቹህ ገበያ ላይ አትሽጡ፤ ወንድማማቾች በመሆን የአላህ ባርያ ሁኑ፤ ሙስሊም የሙስሊም ወንድም ነው አይበድለውም፣ አይክደውም፣ አይዋሸውም እናም አያሳንሰውም ፤” ከዛም ወደ ደረታቸው(ልባቸው) ሶስት ግዜ እያመላከቱ የአላህ መልእክተኛ [ﷺ] እንዲህ አሉ “ተቅዋ (የአላህ ፍራቻ) እዚህች ናት።” “አንድ ሰው መጥፎ ሰራ ለማለት ሙስሊሙ ወንድሙን አሳንሶ ማየቱ ይበቃል። ሁሉም ሙስሊም በሙስሊም ላይ ሓራም (እርም) ነው። ደሙም፣ ገንዘቡም፣ ክብሩም።”\n\nሓዲሱን ሙስሊም ዘግቦታል።"},
          {             "id": 36,
             "text": "አቡ ሁረይራ [ረ.ዐ] በዘገበው ሓዲስ የአላህ መልእክተኛ [ﷺ] እንዲህ አሉ “ከዱንያ ችግሮች ውስጥ አንድን ችግር ለሙእሚን ያስወገደ አላህ በትንሳኤው ቀን ከችግሮች ውስጥ አንድን ችግር ያስወግድለታል። ለከበደው ያቀለለ አላህ ደግሞ በዱንያም በአኼራም ያቀልለታል። የሙስሊም ወንድሙን ነውር የሸፈነ አላህ በዱንያም በአኼራም ነውሩን ይሸፍንለታል።\n\nአንድ ባርያ ሙስሊም ወንድሙን በማገዝ ላይ እስካለ ድረስ አላህ እሱን ከማገዝ አይወገድም። እውቀትን በመፈለግ መንገድን የተከተለ አላህ የጀነት መንገድን ያቀልለታል። ሰዎች የአላህን መጽሃፍ እያነበቡ፣ እየተማማሩ በአላህ ቤት ውስጥ አይሰባሰቡም እርጋታ በላያቸው ላይ ቢወርድባቸው፣ እዝነት ቢያካባቸው፣ መላኢኮች ቢያካቧቸው፣ አላህ እርሱ ዘንድ ቢያወሳቸው እንጂ። ስራው ወደኋላ ያስቀረው ዘሩ (ብሄሩ) ወደፊት አያስቀድመውም።”\n\nሓዲሱን ሙስሊም ዘግቦታል።"},
          {             "id":37 ,
             "text": "ዓብደላህ ኢብን ዓባስ [ረ.ዐ] በዘገበው ሓዲስ ነብዩ [ﷺ] ከጌታቸው ሲዘግቡ እንዲህ አሉ： “ አላህ እኮ የመልካም ስራ እና የመጥፎ ስራ ምንዳዎችን ፅፏል። ከዛም ግልፅ አድርጎታል፦ መልካምን ስራ አስቦ ያልሰራት አላህ እሱ ዘንድ አንድ ሙሉ መልካም ስራ አድርጎ ይፅፍለታል። መልካም ስራ አስቦ የሰራት ከሆነ አላህ እሱ ዘንድ አስርና ከዛም በላይ እስከ ሰባት መቶ ከዚህም በላይ እጥፍ ድርብ አድርጎ ይፅፍለታል። መጥፎን ስራ አስቦ ያልሰራ አላህ እሱ ዘንድ አንድ መልካም ስራ አድርጎ ይፅፍለታል። መጥፎ ስራን አስቦ የሰራ ደግሞ አላህ እሱ ዘንድ አንድ መጥፎ ስራ አድርጎ ይፅፍለታል።”\n\nሓዲሱን ቡኻሪና ሙስሊም ዘግቦታል።"},
          {             "id": 38,
             "text": "አቡ ሁረይራ [ረ.ዐ] በዘገበው ሓዲስ የአላህ መልእክተኛ [ﷺ] እንዲህ አሉ ፦አላህ እንዲህ አለ “የኔን ወልዮች (ሙእሚኖች) ጠላት አርጎ የያዘ በሱ ላይ ጦርነት አውጂያለሁ። ባርያዬ እኮ እኔ በምወደው ነገር አይቃረበኝም ግዴታ ባረኩበት ነገሮች ቢሆን እንጂ። ባርያዬ በሱና ተግባሮች ወደ እኔ መቃረብን አያቋርጥም እስከምወደው ድረስ። የወደድኩት ጊዜ የሚሰማበት መስሚያው፣ የሚመለከትነት መመልከቻ፣ የሚዳስስበት እጅ፣ የሚራመድበት እግርም እሆንለታለሁ (በነዚህ አካሎቹ ወንጀል እንዳይፈፅም እከላከልለታለሁ።)። ሲጠይቀኝ እሰጠዋለሁ። በእኔ ሲጠበቅም እጠብቀዋለሁ።”\n\nሓዲሱን ቡኻሪ ዘግቦታል።"},
          {             "id": 39,
             "text": "ዓብደላህ ኢብን ዓባስ [ረ.ዐ] በዘገበው ሓዲስ የአላህ መልእክተኛ  [ﷺ] እንዲህ አሉ “አላህ ለኔ ከህዝቦቼ መሳሳትን፣ መርሳትን እና ተገድደው የሰሩትን ይቅር ብሏል።”\n\nሓዲሱን ኢብን ማጃህ፣ አል-በይሃቅይ እና ሌሎችም ዘግበውታል።"},
          {             "id":40 ,
             "text": "ዓብደላህ ኢብን ዑመር [ረ.ዐ] የአላህ መልእክተኛ [ﷺ] ትካሻዬን ያዙኝና እንዲህ አሉኝ “አዱንያ ውስጥ ስትኖር ልክ እንደ እንግዳ ወይንም ልክ እንደ መንገደኛ ሆነህ ኑር።” ኢብን ዑመር እንዲህ ይል ነበር፦ ካመሸህ ጠዋትን አትጠብቅ፥ ካነጋህ ደግሞ ምሽትን አትጠብቅ። ከጤንነትህ ለበሽታህ ውሰድ፤ ከህይወትህ ለሞትህ ውሰድ።\n\nሓዲሱን ቡኻሪ ዘግቦታል"},
          {             "id":41 ,
             "text": "ዓብደላህ ኢብን ዓምር ኢብን አል-ዓስ [ረ.ዐ] በዘገበው ሓዲስ የአላህ መልእክተኛ [ﷺ] እንዲህ አሉ “ አንዳችሁ ስሜቱ እኔ ለመጣሁበት ተከታይ እስካልሆነ ድረስ አላመነም። :\n\nኢማሙ ነወዊይ እንዲህ አሉ፦ ኪታቡ አል-ሑጃ ላይ ዘግበነዋል።"},
          {             "id":42,
             "text": "አነስ ኢብን ማሊክ [ረ.ዐ] የአላህ መልእክተኛ [ﷺ] እንዲህ ሲሉ ሰምቻቸዋለሁ አለ፦ አላህ እንዲህ አለ “አንተ የአደም ልጅ ሆይ！አንተኮ በጠራሃኝ እና መሃርታን በጠየቅከኝ ግዜ ካንተ ምንም ቢኖርም እምርሃለሁ ወንጀልህ ቢበዛም ምንም አይመስለኚም። አንተ የአደም ልጅ ሆይ！ወንጀልህ ሰማይ ቢደርስኳ መሃርታን ከጠየቅከኝ እምርሃለሁ። አንተ የአደም ልጅ ሆይ！አንተኮ ምድርን የሞላ ወንጀል ይዘህ በእኔ ግን ሳታጋራ ወደኔ ብትመጣ ከዚያም ብትገናኘኝ እኔም እሷን በሞላ መሃርታ ወዳንተ እመጣ ነበር።”\n\nሓዲሱን ቲርሚዚይ ዘግቦታል።"}]
}
